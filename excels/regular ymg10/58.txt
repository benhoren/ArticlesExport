מינהלת ליגת הכדורגל רוצה שליטה: תפיק שידורים עצמאית
המינהלת החלה פיילוט של שידור רדיו אינטרנטי ממשחקי ליגת העל ? בין המטרות: לייצר שידור מקצועי ולשלוט בתוכן ובגבולות השיח, שיצאו מכלל שליטה בתוכניות הרדיו ? מטרה נוספת היא לתת מענה לכשל השוק שבמסגרתו אין כיום שידור של המשחקים באינטרנט
האם מותר למתוח ביקורת קשה בתוכניות ספורט בטלוויזיה וברדיו על ליגת העל הישראלית בכדורגל? להגיד שזו "ליגה פח", "כדורגל תת-רמה", לעסוק בעיקר ברכילות ובצהוב ולא בכדורגל, להראות אוהד פורץ למגרש ועושה צחוק מהשחקנים? ברור שכן, עיתונות חופשית וכו'.טוב, זה כבר לא כל כך פשוט. מינהלת הליגה בכדורגל, בדומה לגורמים מקבילים בחו"ל, הכניסה למכרז השידורים האחרון סעיפים המאפשרים לה לקנוס את זכיין השידורים "במקרה של פגיעה במוצר", ומילים כמו "פח", "תת-רמה" ו"זוהמה" או ביקורת על שחקן שלטענתה חוצה גבול מקצועי לגיטימי כבר לא עוברות את הצנזורה של המינהלת.זו הגישה היום. ליגות מקצועניות שמעוניינות באופן טבעי לממש את הפוטנציאל המסחרי ממכירת הזכויות דורשות יותר ויותר שליטה על התוכן המשודר. השידור החדשני שהשיקה המינהלת על גבי האינטרנט לוקח את הגישה הזאת צעד קדימה. הפעם מדובר בשידורי הרדיו, שהמינהלת מעוניינת להפיק באופן עצמאי על גבי האינטרנט. המהלך נובע מהרצון לייצר חלופה למוצרים הקיימים, והוא נותן פתרון למי שאינו זמין לשידור טלוויזיוני או רדיופוני. לשידור מתלווה גרפיקה המבוססת על הדמיה שבה ניתן לראות בכל שנייה את מיקום השחקנים במגרש - גרפיקה הנשענת על מערכת העקיבה המותקנת באצטדיונים. השידור מועבר בליווי שדר ופרשן ועם נתונים סטטיסטיים נלווים.מי שמחזיקות כיום בזכויות הרדיו של המינהלת הן כמה תחנות רדיו אזורי. על פי הערכות בענף, במסגרת העסקה התחייבו זכייני הרדיו לשלם למינהלת 180 אלף שקל לעונה, ועוד שווי של 200 אלף שקל למינהלת לטובת פרסומות.כחלק מהמאמצים של המינהלת לחדש ולהגיע לקהלים חדשים ובניסיון להחזיר את השליטה בסגנון השיח לידיהם החלו במינהלת לאחרונה בפיילוט של שידור רדיו אינטרנטי מקביל, שאותו הם מגדירים "מקצועי ונקי". לשידור שמועבר דרך דף הפייסבוק של המינהלת צורף שדר שניתן לצפות בו, ובנוסף מי שנכנס לדף יכול לעקוב אחרי תנועת השחקנים והכדור בדומה למשחק מחשב - פתרון טכנולוגי שהתאפשר בזכות פריסת מצלמות וחיישנים באצטדיונים.עוד בנושא נתח שוק וצרכנותבמחזור הקרוב יצוותו לצד השדר במשחק בין בית"ר ירושלים למכבי חיפה, שיועבר בפלטפורמת הפייסבוק, גם פרשנים. אושרת עיני תצטרף לאורי קופר ואייל לחמן בצוות הפרשנים של המשחקים. הפיילוטים הללו נועדו להכין את הקרקע להפקת שידורים "אין האוס". כך תוכל להציע אופציה נוספת של שידורים אנליטיים יותר, כלומר, כאלו המוגדרים מקצועיים יותר ונשענים על ניתוחים סטטיסטיים. המינהלת למעשה תייצר תוכן לשידור שבו היא תוכל לשלוט ושיהיה לשביעות רצונה.מעבר לרצון לייצר תוכן עצמאי, הקמת הפלטפורמה החדשה קשורה גם לניסיון להנגיש את השידור לקהלים נוספים. בעיקר אוהדים צעירים - ציבור שהכדורגל הישראלי הולך ומאבד בקביעות. אלו מסתובבים היום עם סמארטפונים או מחוברים למחשב, אבל צפייה בליגת העל בפלטפורמה שאינה טלוויזיה חסומה בפניהם. למה? נכון להיום קיים כשל שוק שלא מאפשר לקהל לצפות בשידורי כדורגל באינטרנט ובסלולר - יכולת שכבר הייתה קיימת בעבר.מה קרה שהלכנו אחורה? העניין קשור למכרז השידורים ההיסטורי שבו זכתה צ'רלטון לפני שנה וחצי אחרי שהתחייבה לשלם סכום של 126 מיליון שקל לעונה, בהסכם לארבע עונות. אלא שכדי להגן על עצמה ולמנוע מהמנויים המשלמים שלה אופציות זולות בפלטפורמות אחרות, צ'רלטון, שמחזיקה בזכויות לשידור באינטרנט, מעדיפה שלא לשדר. באופן פרדוקסלי, היא דווקא מאפשרת שידורי אינטרנט של הכדורגל הישראלי, אבל רק למי שנמצא בחו"ל ובתשלום חודשי של 23 אירו - סכום שישלם אוהד גם אם הוא מעוניין לנסוע לחו"ל רק לסופשבוע.מנכ"ל המינהלת, ניקולאס לב, מסביר ל"גלובס" כי "בעולם דיגיטלי ורווי גירויים, התחרות על תשומת הלב של הצופה היא אדירה. ישראל היא מעצמת חדשנות וטכנולוגיה ואנו רוצים להיעזר בכך על מנת למשוך קהלים חדשים לכדורגל הישראלי".לב מוסיף כי "אנו משתמשים בהדמיה בדף הפייסבוק של מינהלת הליגות לכדורגל ומשדרים כך משחקים בליווי שדר, פרשן ונתונים סטטיסטיים. בדרך זו, יותר מ-100,000 גולשים, בעיקר בניידים, נחשפים לשידור. כך אנו מקרבים את הכדורגל הישראלי גם למי שאינו מול מסך טלוויזיה כגון חיילים, צעירים ומי שבדרכים".איך עובדת המערכת האינטרנטית? בכל אצטדיוני ליגת העל בישראל מותקנת "מערכת עקיבה" שמושתתת על מצלמות פנורמיות - כ-8 מצלמות בכל מגרש. המערכת נועדת לצרכים סטטיסטיים של כל פעולה שמתרחשת במגרש בזמן אמת (מרחקי ריצה, מהירויות ריצה, מיקום שחקן במגרש ועוד), והיא גם זו שמספקת את הדמיית המשחק בזמן אמת. הנתונים שמפיקה המערכת מתווספים למאגר המידע שמתקבל משלוש חברות שונות. המאגר הזה מאפשר לאתר המינהלת להציג כיום עשרות פרמטרים לכל לשחקן.