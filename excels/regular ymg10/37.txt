גינזבורג מעצימה
וגם: שת"פ חדש לברסה ובקו, גרינברג מתרימה, שקד אקטיביסטית, שחף מקבל זהב וקטורזה בחגיגות 40. רכילות עסקית
 כ-1,000 מוזמנים הגיעו לתצוגת האופנה של אביב קיץ 2018 של רשת גולברי, שנמצאת בבעלות האחים משה, דוד ויעקב גולברי. אנשי עסקים, מנכ"לי הקניונים ואושיות אופנה הקשיבו לדבריה של אסתי גינזבורג, הפרזנטורית של המותג, בין היתר על העצמה נשית, ואז צפו ב-35 דוגמניות על המסלול. זו היתה הופעה ראשונה שלה מאז לידת בנה מיכאל, לפני כחודש. בצופים: עתליה שמלצר, מבעלי קבוצת שלמה סיקס, אורן רווח, יו"ר קבוצת אסתי לאודר בישראל, משה רוזנבלום, מנכ"ל קבוצת קניוני עופר, ארנון תורן, מנכ"ל קבוצת עזריאלי, ירון אשל, מנכ"ל גזית גלוב, עמוס שפירא עם בת הזוג חלי לוי, בת שבע בובליל, רחלי עטייה.  לאחר שחברת מוצרי החשמל התורכית Beko חתמה על הענקת חסות למועדון הכדורגל ברצלונה בסך 19 מיליון אירו לעונה למשך שלוש נשיא ברצלונה, ג'וזף מריה ברתומאו, הדגיש שזו לא סתם חסות אלא מטרה חברתית, והסביר ששני המותגים חולקים חזון משותף לשיפור איכות חיים, שהוביל ליוזמה הגלובלית "לאכול כמו שחקן מקצועי", ולמינויו של פיקה לשגריר הבינלאומי שלה. לדבריו, המטרה היא לטפל במגפה העולמית של השמנת יתר בקרב ילדים באמצעות הצגת התזונה הנכונה של שחקני ברצלונה. פיקה ציין, שהוא עצמו למד מגיל צעיר את חשיבות התזונה הנכונה, וכיום, כאב לשניים, הנושא עוד יותר חשוב לו. היוזמה ריגשה במשהו גם את מנהלי חברת ברימאג, משווקת מוצרי בקו בישראל. הכנס השנתי של איגוד הדירקטורים עסק באתגרי הדירקטוריון בעידן של אקטיביזם מוסדי. שרת המשפטים, איילת שקד, דנה עם מנכ"לית איגוד הדירקטורים, עו"ד מיכל מור, בעצמאות הדירקטורים בעידן של ממשל תאגידי. עוד דיברו ודנו בנושא: יו"ר המחנה הציוני, אבי גבאי, מנכ"ל אקסלנס נשואה, אלעד בנבג'י, מנכ"ל הבורסה, איתי בן זאב, מנכ"ל איגוד הדירקטורים בישראל, פרופ' יוסף גרוס, יו"ר אנטרופי, גל סטאל, יו"ר קפיטליזם קשוב בישראל, ד"ר יעל אלמוג זכאי. הנהלת חברת הפניקס, שנמצאת בבעלות דלק, פתחה את המסחר בבורסה לרגל כניסתה למדד הבורסה ת"א 35. במתרגשים: אמנון נויבך, יו"ר דירקטוריון הבורסה לניירות ערך, מנכ"ל הפניקס, אייל לפידות, יו"ר הדירקטוריון, אסי ברטפלד, מנהלים בבורסה ובפניקס. רובי גולדנברג, סמנכ"ל בכיר מסחר נגזרים ומדדים, ציין שמחזור המסחר היומי במניה של הפניקס עומד על כ-19 מיליון שקל. מה שהוא לא ציין זו העובדה שהפניקס מחזיקה באחד מאוספי האמנות הישראלית הגדולים במדינה. עם מחזור כזה – אפשר להבין איך. איוון פרוטניך, ראש עיריית וארנה שבבולגריה, קאמן מינקוב, היועץ לענייני מסחר וכלכלה בשגרירות בולגריה בישראל ופרופ' קראסימיר מטודיאב, קונסול הכבוד של ישראל בבולגריה, ביקרו במשרדי החברה הכלכלית לחיפה. הם קיבלו סקירה ממנכ"ל החברה הכלכלית, אור שחף, על התוכניות להקים בחיפה את חזית הים החדשה. פרוטניך העניק לשחף העתק של חתיכת הזהב העתיקה בעולם שנמצאה בחפירות ארכיאולוגיות בווארנה.בבית התפוצות התקיים אירוע לזכרו של הזמר והיוצר הקנדי היהודי לאונרד כהן. האירוע במעמד שגרירת קנדה בישראל, דבורה ליונס, כלל ביקור במיצג שהעלה המוזיאון בהשראת השיר "הינני" ומופע משיריו. זכרו וזימרו: מנכ"ל בית התפוצות, דן תדמור, יו"ר אגודת ידידי בית התפוצות, חנה פרי זן, מנכ"ל אגודת הידידים, עדי אקוניס, ובעלה שר המדע והטכנולוגיה, אופיר אקוניס, יו"ר מועצת המנהלים של אסם ולוריאל, גד פרופר, ורעייתו אתי, נשות העסקים דליה פרשקר וטליה זאבי.כ-400 מעובדי חברת תגבור חגגו 40 שנות קיום לחברה. בתוכנית: דברים של מנכ"לית החברה, אורית בנבנישתי, שהודתה במיוחד לאמה, רינה וינרייך, יזמית שהקימה את החברה, וישראל קטורזה, שתיגבר את הערב בצחוקים. התרגשות אחזה בבאי המרכז הרפואי זיו בצפת, כשעם סיום גמר סופרבול 2018, הגיעו 7 שחקני ליגת הפוטבול (NFL) למרכז הרפואי, ופגשו ילדים מאושפזים ובני משפחותיהם. השחקנים הגיעו לארץ בזכות שיתוף פעולה בין המשרד לירושלים ומורשת וארגון "קולות אמריקאים בישראל", שמביא קבוצות מובילי דעה לישראל לעודד תמיכה בישראל. השחקנים חילקו לילדים חולצות וכובעים חתומים וצעצועים, ושמעו, בנוסף, על הסיוע ההומניטרי שמעניק המרכז לפצועים מסוריה. היזם מיכאל וייס הציג את מיזם bitemojo בפני 40 ראשי ערים מהעולם, במסגרת ביקורם בירושלים שאורגן ע"י משרד התיירות והרשות לפיתוח ירושלים. במפגש סוכם, כי יזמי האפליקציה, שמציעה סיורי טעימות אורבנים בירושלים, ת"א, ועוד ערים, ינסו להרחיב את המיזם גם לברזיל, צ'ילה ופרו. מלכת היופי במיל' מירית גרינברג (1997), חברה במעגל נשים 5, ארגנה ערב התרמה עם שלישיית "מה קשור" למען ילדים בסיכון. הגיעו לעשות קישורים: ריקי אשין, נשיאת מעגל נשים ישראל, מיכל בנימין ברנע, יו״ר מעגל נשים 5, ועוד נשים, שישבו במעגל.