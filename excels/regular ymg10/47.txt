יאיר נתניהו התנצל; וזו התגובה הזועמת של משפחת רה"מ לפרסום ההקלטה
משפחת נתניהו לאחר פרסום ההקלטה: "ברשעות חטטנית כזאת לא סיקרתם אף בן משפחה של שום ראש ממשלה אחר"
לאחר פרסום הקלטת שיחתו עם בנו של קובי מימון, התנצל יאיר נתניהו. לדברי בנו של ראש הממשלה, "צפיתי הערב (אתמול) בכתבה צהובה ומבישה שהציגה הקלטות סתר לא חוקיות משיחה שהתקיימה לפני שנתיים וחצי. בשיחה לילית, תחת השפעת אלכוהול, אמרתי דברי הבל על נשים ודברי הבל אחרים שמוטב שלא היו נאמרים. הדברים אינם מייצגים את מי שאני, את הערכים עליהם חונכתי ואת מה שאני מאמין בו. אני מצר על הדברים ומתנצל אם מישהו נפגע מהם. כמו כן, הדברים שאמרתי לניר מימון היו בגדר בדיחה לא מוצלחת והסתלבטות עליו, וכל בר דעת מבין זאת. מעולם לא התעניינתי בנושא מתווה הגז ולא היה לי שום מושג לגבי פרטיו".>> האזינו: גיא רולניק על הקלטות יאיר נתניהו, עסקת הגז ויחסי ראש הממשלה עם אלוביץ'יאיר נתניהו אמר לבנו של טייקון הגז קובי מימון כי ראש הממשלה סידר לאביו 20 מיליארד דולר, כך דווח אמש (שני) בחברת החדשות "אחי אתה חייב לפרגן לי. אבא שלי עשה לאבא שלך אחלה עסקה. נלחם בכנסת בשביל זה, אחי", והמשיך: "אבא שלי סידר לך עכשיו 20 מיליארד דולר, ואתה לא יכול לפרגן לי ב-400 שקל?"הסידור" שאליו מתכוון נתניהו הבן הוא מתווה הגז שנדון באותם ימים בין ממשלת נתניהו לבין מונופול הגז הטבעי של מאגר תמר, שבו מחזיקות דלק, נובל אנרג'י וקבוצת ישראמקו - שעל בעליה נמנה קובי מימון.הכוונה היא להחלטתו השנויה במחלוקת של נתניהו שלא להטיל פיקוח על מחיר הגז הטבעי המונופוליסטי במשק – אף שמשמעות ההחלטה היא גביית מיליארדי שקלים עודפים מכיסם של ציבור צרכני החשמל בישראל.יש לציין כי עד כה לא נודע על קשרים חברתיים בין משפחות נתניהו ומימון - לאחר שקשר חברי בין מימון לבין שר האוצר, משה כחלון, הביא למשיכת ידיו של השר מעיסוק בנושא הגז.במהלך ההקלטה נשמע גם קולו של רומן אברמוב, חברו של נתניהו הבן - ולימים נציגו של המיליארדר האוסטרלי ג'יימס פאקר בישראל. פאקר מסר באחרונה עדות בפרשת 1000, שבה נחשד ראש הממשלה בקבלת טובות הנאה.במשפחת נתניהו זעמו על פרסום ההקלטה, ושיגרו את התגובה הבאה: "יחשוב כל הורה שצפה בכתבה איך היה מגיב לו כל אמירת סרק של ילדיו הייתה הופכת לכותרת ראשית בערוץ 2, כל יציאה מהבית מושא לתחקיר וכל שיחה יעד להקלטת סתר. רדיפה, שפיכות דמים ושיימינג, כל האמצעים כשרים בעיניכם לפגוע בממשלת הליכוד בראשות נתניהו, גם במחיר פגיעה חסרת מעצורים בבני משפחתו. אינכם בוחלים אפילו בשימוש בהקלטת סתר שנערכה באופן מגמתי ושנעשתה באופן מביש ובלתי חוקי ע"י נהג במשרד רה"מ.
 
"יחשוב כל הורה שצפה בכתבה איך היה מגיב לו כל אמירת סרק של ילדיו הייתה הופכת לכותרת ראשית בערוץ 2.
 
"ברשעות חטטנית כזאת לא סיקרתם אף בן משפחה של שום ראש ממשלה אחר, כולל בני משפחה שהפגינו נגד חיילי צה"ל בזמן מבצע צבאי וזכו כמעט לאפס סיקור. מסע הציד שלכם הגיע לשפל חדש וחסר תקדים עם פרסום הקלטת סתר של דברים שנאמרו בצחוק לפני שנתיים וחצי בין צעירים בבילוי עם אלכוהול. הדברים אינם ראויים לשידור בתכנית של רכילות זולה, לא כל שכן במהדורת חדשות מרכזית."גורמי האבטחה הם אלה שמחליטים על סידורי האבטחה וההסעה של בניו של ראש הממשלה. כשאתר איראני מפרסם את תמונותיהם של יאיר ואבנר וקורא לחיסולם, כנראה שיש לגורמי האבטחה סיבה טובה לעשות זאת."לראש הממשלה אין שום קשר עם קובי מימון, אותו פגש רק פעם אחת לפני כעשר שנים. ראש הממשלה נתניהו העביר את מתווה הגז דווקא משום שרצה להציב תחרות לשדה הגז תמר שבבעלותו של קובי מימון. ראש הממשלה כלל לא ידע על הקשר בין בנו יאיר לבנו של קובי מימון. יאיר כלל לא מצוי בנושא מתווה הגז, ואם דיבר בנושא, ברור שעשה זאת בבדיחות הדעת."אין בכוונתנו להתייחס ליתר הרכילות הזולה והמרושעת על קטעי דברים שנאמרו בצחוק לאחר ערב של שתיה, שאינם משקפים כלל את עמדותיו של יאיר, ושהוצאו מהקשרם בהקלטת הסתר המבושלת, המגמתית והלא חוקית".