שרה נתניהו למקורביה: "בוואלה אין בעיה, בוואלה אנחנו מסודרים"
עיתונאי וואלה חשו במשך שנים את ההתערבות מלמעלה ? הם נדרשו להציג את נתניהו כמנהיג מדיני דגול, ולשלב במדור הרכילות ידיעות על שרה נתניהו ? אבל האתר היה רק צעד ראשון בדיל של נתניהו ואלוביץ' - השלב הבא היה ערוץ טלוויזיה, ואולי עיתון
"איך קרה שרק עכשיו התחילו לחקור את הפרשה הזאת?" זו השאלה ששאלו עצמם אתמול עובדים בהווה ובעבר באתר וואלה, לאור שורת המעצרים וגביית העדויות של המשטרה ורשות ניירות ערך בתיק 4000. לפי החשד, התנהלו יחסי תן וקח בין ראש הממשלה, בנימין נתניהו, לבעל השליטה בקבוצת בזק, שאול אלוביץ', שכחלק מהן העניק וואלה — שבבעלות בזק — סיקור חיובי לנתניהו.ההתערבות החמורה ביותר, בעיקר לטובת נתניהו, התחילה בעיקר לקראת בחירות 2013, והלכה והחריפה עם השנים. הדמות המרכזית שעמדה מול אנשי וואלה היתה המנכ"ל, אילן ישועה. ברוב המקרים "הנחית" ישועה את ההוראות למטה באמצעות דרגי ביניים. כפי שפורסם בתחקיר של גידי וייץ ב"הארץ", ישועה ציין בפני עובדי האתר כי מופעלים עליו לחצים. "אין ברירה אלא לשנות — להוריד את הסיפור מהכותרת, להוסיף אייטם זה מוכתב לי מלמעלה. אין לי ברירה. יש עכשיו מהלכים גדולים שקורים. אסור לנו להפריע", צוטט ישועה בתחקיר "הארץ".בהמשך, בעקבות התחקיר ולאחר חשיפת קשרי החברות בין נתניהו לאלוביץ', הורה היועץ המשפטי לממשלה, אביחי מנדבליט, לנתניהו להימנע מלעסוק בעניינים הקשורים בבזק. בעקבות עתירה של עו"ד שחר בן מאיר, נחשפו קשריו של נתניהו ואלוביץ' ופגישותיהם — שנערכו בעיקר בימי שישי, ובעיקר לאחר שנתניהו נטל על עצמו את תפקיד שר התקשורת ב–2015.שרה נתניהו עסקה בעצמה, או דרך מקורביה, לא מעט באופן הסיקור שלה ושל ראש הממשלה באתר וואלה. ל–TheMarker נודע כי בשנים הנחקרות, מ–2013, התייחסה נתניהו לאתר וואלה כאל פלטפורמה שבה אפשר לשלב את המסרים המשפחתיים ללא כל הפרעה. כששוחחה עם סביבתה על הסיקור הביקורתי כלפיה בכלי תקשורת מסוימים, עלה שמו של וואלה, ונתניהו אמרה: "בוואלה אין בעיה, בוואלה אנחנו מסודרים".בחדשות 10 דווח אתמול כי שרה נתניהו עצמה תתבקש למסור את גרסתה לפרשה, וזאת לאחר שנתפסו חומרים ותכתובות שמהם עלה חשד כי היתה מעורבת ביחסים בין האתר לראש הממשלה."ביקורת על מתווה הגז הוסרה"הדרג הבכיר ביותר שעליו הנחית ישועה את ההוראות היה היה עורך האתר מפברואר 2013, ינון מגל — שפרש בסוף 2014 ועבר לכהן כחבר כנסת מטעם הבית היהודי. אלא שמגל התעמת עם ישועה לא פעם, עד שהרים ידיים ועזב.מגל היה בין השאר זה שגייס ככותב את אלדד יניב, שפירסם כמה פרקים מספרו באתר וואלה. ישועה התערב גם בתכנים אלה ועצר את המשך פרסום טוריו של יניב, בעיקר לאחר השבוע שבו פירסם יניב את הפרק שעסק בשר בנימין (פואד) בן אליעזר. לאחר מכן, במשך תקופה ארוכה כיהן מגל בתפקיד העורך אך כמעט לא שימש עורך בפועל, בשל מאבקים הבלתי־פוסקים עם ישועה.לאחר פרישתו של מגל בסוף 2014, הסכר נפרץ. בתפקיד מ"מ העורך הראשי שימש אודי הירש, כיום בכיר בתאגיד השידור הציבורי. מקורות באתר אומרים כי בתקופה שבה שימש בתפקיד, הירש היה זה שנאלץ להעביר הנחיות פעולה מדויקות לדסק בידיעות הקשורות לנתניהו ולרעייתו. "היה לנו ברור שהוא מבצע הוראה של מישהו מלמעלה", אומר מקור באתר. הירש סירב להגיב.בסוף 2014 גויס לאתר לתחום הווידאו אבי אלקלעי, בכיר לשעבר בחדשות 10 ששימש גם עורך "לונדון וקירשנבאום". אלקלעי לא מונה רשמית לעורך האתר, אבל בפועל ניהל את מערכת החדשות. ב–2015–2016 ההנחיות לסיקור חיובי לנתניהו עברו דרך אלקלעי. בתגובה מסר אתמול אלקלעי: "אכן הייתי נושא משרה בכיר והעברתי הוראות לסיקור של כל תחומי הסיקור של מערכת וואלה, וראש הממשלה ביניהם".עובד בכיר לשעבר בוואלה סיפר: "לפעמים היינו צריכים להעלות אייטמים על נתניהו שהוכתבו לנו מלמעלה, מאלף ועד תו, בלי לשאול שאלות". ההתערבות של ההנהלה בידיעות הנוגעות לנתניהו התמקדה גם בנושאים מדיניים. "זה הגיע גם לנושאים מדיניים. המטרה היתה להוציא את נתניהו מנהיג דגול ולמנוע ביקורת עליו", אמר העובד לשעבר. לצד זאת, העיסוק הלא פחות נרחב היה בנושאים הקשורים לשרה נתניהו — ידיעות רכילות וכאלה שהציגו כמה תמונות של אשת ראש הממשלה.נתניהו גם השפיע על הקו המערכתי בסוגיות כלכליות. כך למשל, ביקורת על מתווה הגז שהוביל נתניהו הוסרה מהאתר בהוראה מלמעלה.לדברי העובד לשעבר בוואלה, בזמנים שבהם מערכת האתר היתה מאוישת בהיקף מצומצם, למשל בשעות הערב או בסופי שבוע, פעל ישועה בעצמו. הוא היה מרים טלפון לא פעם לראש הדסק האחראי ומבקש ממנו לשנות את הסיקור כלפי נתניהו. העובד לשעבר הוסיף: "המסר הזה חילחל כלפי מטה, עד שכבר הפעלנו צנזורה עצמית. ידענו מצוין מה יגרום לבעיות ומתי יגיע הטלפון, אז פשוט נמנענו מכך".העורך הנוכחי, אבירם אלעד, שמונה לתפקידו באוקטובר 2016, הצהיר כי בכוונתו לשנות לחלוטין את פני האתר ולהפוך אותו לעצמאי מבחינה מערכתית. בשבועות הראשונים לתפקידו נמשכו ניסיונות ההתערבות מצד ישועה, אך לאחר חשיפת החקירה בתיק 2000 בתחילת 2017 הם פסקו. ככל הנראה, החשש מפני פתיחת חקירה דומה בוואלה — שהתממש — גרם להפסקת ההתערבות.אולפן חדש ב-20 מיליון שקלשיתוף הפעולה לכאורה בין נתניהו לאלוביץ' עשוי היה להתרחב לא רק לאתר אינטרנט — אלא גם לערוץ טלוויזיה. חברת yes שבשליטת שאול אלוביץ' ביקשה ללא הרף אישור לקבל אישור להעלאת ערוץ חדשות שבבעלותה. מי שהיה אמור להפיק את ערוץ החדשות הזה היה האתר וואלה, באמצעות האולפן שבבעלותו."ישועה היה מסתובב במערכת ואומר לכולם שאו־טו־טו מאשרים לנו להעלות ערוץ טלוויזיה", מספר מקור במערכת. "זו היתה תוכנית כמעט מוצהרת — היערכות לקראת ערוץ החדשות".החוק הקיים מגביל את בעלי פלטפורמות התוכן ואוסר עליהן להקים ערוצי חדשות בבעלותן. אלא שחברת הכבלים HOT, ובעיקר חברת הלוויין yes, לחצו לאפשר להן להקים ערוץ כזה — ושר התקשורת לשעבר החליט להיעתר להם. ארדן הצהיר כבר ב–2013, חודשים ספורים לאחר מינויו לשר התקשורת, כי בכוונתו לאשר ל–HOT ו–yes להקים ערוצי חדשות.ההחלטה הזו נתפשה אז כמקצועית לחלוטין, וככזאת שנועדה להגביר את התחרות בשוק. המלצות ברוח זו הוגשו גם על ידי הוועדה המקצועית בראשות פרופ' עמית שכטר. בהמשך, בוועדה בראשות מנכ"ל משרד התקשורת שלמה פילבר המושעה, הסוגיה לא עלתה לדיון מחודש, והנושא לא קודם לכדי חקיקה, בעיקר לאחר לחצים שהפעילו מו"ל ידיעות אחרונות, ארנון (נוני) מוזס, ומנכ"ל חדשות 2, אבי ווייס.בינתיים, בוואלה עצמה חיממו מנועים לקראת הקמת ערוץ החדשות. בשונה מכלי תקשורת אחרים, לוואלה היתה קופת מזומנים גדולה — בעיקר לאחר מכירת האתר יד 2 לאקסל שפרינגר תמורת 806 מיליון שקל. עם הכספים האלה התחיל ישועה להרחיב את המערכת העיתונאית, לגייס עשרות כתבים ועורכים, ובעיקר לחזק את תחום הווידאו.ב–2015 השיק ישועה את האולפן החדש בקומת הקרקע של בניין וואלה בתל אביב בהשקעה של כ–20 מיליון שקל. הרבה גבות הורמו סביב ההשקעה האדירה, שנראתה בזמנו לא פרופוציונלית לשוק הווידאו באינטרנט. ישועה עצמו הסביר כי יש לו מודל כלכלי שיצדיק את הקמת האולפן. מאחורי הקלעים, כאמור, היתה כל העת כוונה לשנות את כללי הרגולציה ולהעניק ל–yes אפשרות להקים ערוץ חדשות בבעלותה, שאותו יפיק אתר וואלה.בהמשך אף נעשה ניסיון לאפשר לאתר וואלה להתמודד על הפעלת ערוץ הכנסת, אך לאחר לחצים, מגבלת הבעלויות הצולבות נותרה על כנה בכל הנוגע ערוץ הכנסת.אפשרות נוספת שעלתה על הפרק היא הדפסה של עיתון יומי מבית וואלה. ישועה קיים אז משא ומתן עם מנכ"ל "גלובס" לשעבר, איתן מדמון, סביב הצעה שלפיה וואלה יפיק מוסף יומי בנושאים כמו חדשות, תרבות וספורט — שיופץ יחד עם העיתון "גלובס". ההערכות היו כי העיתון היומי הזה עשוי להתרחב ולהפוך למעין חינמון בתפוצה מוגבלת מבית וואלה. בסופו של דבר, לאחר סערה ציבורית ומאבק העובדים ב"גלובס", ההסכם לא יצא אל הפועל.מטעמו של ראש הממשלה נמסר בתגובה: "לא היה ולא נברא. רעיית ראש הממשלה מעולם לא אמרה את הדברים האלה ולא פעלה כפי שאתם כותבים. זהו עוד ניסיון שקוף לפגוע בראש הממשלה דרך אמירות שקריות לגבי רעייתו. האמת פשוטה: ראש הממשלה לא פעל למען אלוביץ' או בזק, לא עבור סיקור חיובי ולא עבור שום דבר אחר. כפי שטענו לגבי כל הפרשות אחרות, שכעת מתבררות כאוויר חם: לא יהיה כלום כי לא היה כלום".