עוד ענקית יפנית מגיעה לארץ: מיניסו תפתח סניף ראשון בת"א
חברת הקמעונאות היפנית מיניסו נכנסת לישראל ותנוהל ע"י מנכ"ל איקאה לשעבר שלומי גבאי ? החברה מחזיקה ברישיונות ובזכויות לייצור מוצרים ממותגים בדמויות של דיסני, הלו קיטי, בוב ספוג ועוד
אחרי ההכרזה של רשת הקמעונאות היפנית דייסו על כניסתה לישראל, ענקית העיצוב והאביזרים היפנית מיניסו (MINISO) הודיעה היום (ד') על כניסתה לישראל ותנוהל על-ידי שלומי גבאי, מנכ"ל איקאה לשעבר.הסניף הראשון ייפתח בתל-אביב בחודשים הקרובים, כאשר הרשת צפויה לפתוח בישראל 50 סניפים ב-5 השנים הקרובות, מתוכם ייפתחו בשנה הראשונה 10 חנויות בהשקעה כוללת של 15 מיליון שקל, כאשר החנויות תהיינה בגודל ממוצע של 300-400 מ"ר כל אחת.החברה מבטיחה כי למעלה מ-50% ממוצריה יימכרו במחיר של עד 20 שקלים. לארץ יגיעו בשלב ראשון כ-5,000 מוצרים מתוך 9,000 הקיימים ברשת, בקטגוריות כמו בריאות ויופי, אביזרי דיגיטל, ספורט וטיולים, תיקים ואופנה, כלי בית, מזון ומשקאות, טקסטיל, תכשיטים ושיער, צעצועים, מכשירי כתיבה ומתנות. החברה מחזיקה גם ברישיונות ובזכויות לייצור מוצרים ממותגים בדמויות של דיסני, הלו קיטי, בוב ספוג ועוד להיטים ותיקים וחדשים.הבעלים של מיניסו ישראל הם שני אנשי עסקים ישראלים: גונן כהן, יזם ואיש עסקים המתגורר בסין בשנים האחרונות אשר חבר לאיש עסקים נוסף, אליהם הצטרפו כשותפים-משקיעים איציק ושרון ניסנוב, אנשי עסקים מבעלי קבוצת הכדורגל הפועל תל-אביב ומי שלאחרונה רכשו 11 סניפי ניו-פארם; וכן גבאי, לשעבר מנכ"ל איקאה ישראל במשך יותר מעשר שנים, ישמש גם כשותף בזיכיון הישראלי של מיניסו. גבאי גייס לצידו כמה דמויות מפתח מימיו באיקאה, ביניהם ליאורה ארמן-רומנו, שתכהן כסמנכ"לית פיתוח עסקי ושיווק, ויגאל סיסו כסמנכ"ל לוגיסטיקה ותפעול.מיניסו נוסדה ביפן ב-2013 על-ידי המעצב היפני מיאקה ג'וניה והיזם הסיני יה גופו. הרשת מונה כ-3,500 חנויות ברחבי העולם, וצומחת בקצב של כ-100 חנויות חדשות בחודש. ב-2018 צפוי המחזור השנתי של הרשת להגיע לתשעה מיליארד דולר. עד 2020 צפויות להיפתח 10,000 חנויות ברחבי העולם. כבר היום לרשת חנויות באסיה, גרמניה, ספרד, רוסיה, ארה"ב, קנדה, מקסיקו, ברזיל, ארגנטינה, אוסטרליה, מרוקו, דרום אפריקה, מדגסקר ועוד.עוד בנושא נתח שוק וצרכנותמדובר באכזבה לקבוצת קסטרו-הודיס אשר בחודשים האחרונים ניהלה גם היא משא-ומתן להבאת רשת הקמעונאות היפנית לישראל, אותו הוביל יוסי גביזון, בעל השליטה בהודיס־קרולינה למקה, אשר קיווה לקבל את הזיכיון למותג הבינלאומי.אחרי פריחתן של חנויות סטוק מקומיות, כמו מקס סטוק שנמכרה בשנה האחרונה לקרן אייפקס של זהבית כהן, נראה כי התחרות בענף הולכת ומתחממת. רק לאחרונה נחשף ב"גלובס" כי הקמעונאית הקוריאנית מיניגוד צפויה להגיע לישראל ולפתוח ב-2018 שלוש חנויות. במחירים שינועו בין דולר אחד ל-100 דולר. עוד דווח כי קבוצת יוניון, זכיינית H&M ו-COS בישראל, תפעיל בישראל את ענקית הקמעונאות היפנית דייסו, רשת עם מחירים קבועים בסגנון הכול בדולר.מיניסו ישראל ומייסדיה יוצגו בעסקת השותפות על-ידי עורכי הדין קובי סרוב וליאור בר ניר ממשרד מ.פירון ושות'. עו"ד משה בן דת ייצג את איציק ושרון ניסנוב.